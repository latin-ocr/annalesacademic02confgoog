162 G. J. MULDER

Neque ego is sum qui id dissimularem , si secus esset, cum in ea sim
sententia , nemini laudem esse dandam, nisi meritis debitam.

Sed non satis est vacare culpa. Illud ex vobis quaero: Num omni ope
enitimini, ut eo perveniatis quo tenditis? num bene memores estis illius
ι praecepti, naturam sicut arborem, dum tenera adhuc est, flecti oportere ,
ne sero frustra torqueas? num quotidie vosmetipsos interrogatis: qua ratione
providebo , ne a recta virtutis via deflectam? num parentes et monitores de-
bito obsequio colitis? num industria vestra par est rerum gravitati? num
in omni scientiae studio et cognitione illud meministis , altiore doctrina vos

esse formandos, hoo est, ea quae animos et mentes ad altiora erigit? Ι
’ Si haec vosmetipsos interrogetis , fortasse eveniat vobis quod plerisque
nostrum quotidie evenire solet: agnoscatis in multis vos labi et offendere.
Verum ne diutius in his morer: summa est, quod assidue ad meliora
tenditis, idque factis probatis.

Laeto igitur· animo vobis acclamo: Macte vestra industria! Pergite
sequi arduam virtutis viam! Pergite studio vestro tam commilitones quam
duces vestros ad optima quaeque instigare! Imbuite pectora vestra penitus
patrio illo et nativo gentis nostrae sensu , Batava sinceritate ac fide! Me-
mentote , a vobis magna pro parte pendere futuram patriae prosperitatem!
Facite ut, quando semel e schola in vitam egressi eritis , ea quae Alma
Mater vobis impertivit, cum foenere patriae reddatis! Vobis Angustissimi
Regis verbis precor, tam cunctis quam singulis optima quaeque largiatur
Deus!

Unum adhuc mihi commemorandum restat, quod me ipsum attingit.
Valetudo mea non amplius talis est, ut in posterum muneri mihi mandato ,
honorifico sed laborioso , satisfacere possim ea fide eaque industria , quam
mihi semper tanquam regulam praescripsi.

Quodsi igitur solo officio ‚ nulla alia causa , me adductum sentiam ,
ut hinc discedam , animus tamen, ut adhuc fuit, semper hic prae-

· sens erit.

Plura equidem hac hora de me ipso dicere alienum puto ς sed ea, quae
intus cum animo volvebam , reticescere non potui.
Jam ad officii hujus terminum acoed0.

 


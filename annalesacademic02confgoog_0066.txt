 

50 A. KUENEN

ergo in eorum oratione distingui potest quasi· elementum: alterum Grae-
cum , illud nempe quod τῆς κοινῆς nomine designari solet , H ebraeo·Ara·
maicum alterum. Quod iam ab antiquioribus observatum est, qui igitur
in N. Testamenti interprete aequalem utriusque linguae cognitionem summo
iure requirerent. At iam audire mihi videor obloquentium voces , omnem
interpretationem ita pessumdari existimantium: ita scilicet de N. Testa-
mento statuentes , interpretes antiquiores eo pervenisse stultitiae ‚ ut nullam
in interpretando adhiberent ἀκρίβειαν et ad Hebraeorum consuetudinem
provocantes , uni v. c. particulae reliquarum omnium tribuerent significa-
tiones, Sed nolite exstimare , AA. ‚ eorum a me renovari errorem. Scilicet
nihil certius est, quam sequendum esse ubique loquendi usum, quum

⁶ omnibus communem ‚ tum ‚ si discerni possit, singulorum proprium. Sed

 

fieri aliter vix potuit, quin multa in eum irreperent vocabula et dicendi
formulae ‚ quorum notio alia est prorsus ac in pura Graecitate ‚ multa
etiam 'nova plane et inaudita, sive ab ipsis scriptoribus primum efficta ,
sive e popularium ore desumta fuerint. Iam haec quomodo quis et dis-
cernet et interpretabitur , nisi Hebraicam linguam aeque ac Graecam calleat?
Neque periculum est, si Hebraismos in N. Testamento agnoscimus quam
plurimos , ne grammaticae ἀκριβείᾳ propterea sit valedicendum. Accuratum
enim Hebraicae linguae studium nos docuit, in ea non magis quam in
quavis alia incertum et vacillantem esse loquendi usum: particularum ergo
enallagen , omnemque , ut verbo dicam , confusionem illius quoque indolem
respuere. Quod si tenet interpres ‚ nullus metus est, ne Charybdin vitare
cupiens in Scyllam incidat: habebit enim certum , quem ubique sequatur ‚
loquendi usum , cuius ut ita dicam elementum utrumque aeque cognitum
habet. ’

Sunt qui omnem alicuius libri explicationem grammatica interpretatione
contineri exstiment3 cui adiungendam esse historicam ‚ longe plurimi post
Semlerum theologi statuunt. Specie vero magis quam re ab illis hi dis-'
cedunt; inter omnes enim constat, in nuda verborum explicatione non esse
subsistendum , hanc autem ad res , quae verbis exprimantur, perspiciendas
viam nobis munire. Qui eo tendit N. Testamenti interpres, omnia, quae
ln eo respiciuntur seu facta historica sive instituta ‚ apte illustrabit et per-
petuo auctoris et lectorum auditorumve personae et temporis rationem ha-


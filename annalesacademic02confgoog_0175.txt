ORATIO. 159

Mors tibi fuit terminus longae aegritudinis , quae jam per multos annos
amicis tuis sollicitudinem injiciebat. Jam animus tuus, quasi carceris vin-
culis liberatus , fruatur puriore illa voluptate ‚ quae sola mente est perci·
pianda!

Corpus exstinctum jacet, animi vis sempiterna vigebit.

Si moeremus discessu illorum , qui coetui nostro sunt erepti ‚ est quod
laetemur incolumitate tot praestantium virorum ‚ qui indefessa industria
Academiae et altioris institutionis commodis inserviunt. Juvat me prae·
sentes hic adspicere ceteros collegas ‚ quibus non possum non ex animo
gratulari et bona omnia precari. Vobis dico ‚ clarissimi Viri, decora hujus
Academiae , qui operam navatis ‚ ut patrios mores et nativum illum nostrae
gentis sensum , amorem dico ordinis et reverentiam legis , constanter alatis;
qui omnes ingenii vires intenditis ad juventutem boni pulcrique amore
imbuendam3 qui scientia vestra utimini ut humanitatis et doctrinae lux in
dies latius diffundatur3 qui pro Patriae salute et pro hujus Academiae
laude constanti cura vigilatis, -

Felices vos dice, de quibus talia possunt praedicari3 felicem quoque
me, cui contigit talibus uti collegis, quorum sapientia et experientia meos
qualescumque conatus pro tuenda Academiae gloria fultos esse gratus
agnosco.

Gratias agimus Deo Optimo , quod vitae vestrae pepercit concessitque ,
ut integris corporis animique viribus munere vestro strenue fungi potue·
ritis , atque cavere ut haec Academia praeterito anno manserit, qualis om·
nium intelligentium judicio praedicatur , lumen patriae.

Utinam et in posterum Deus vos servet et fulciat, ut indefesso et alacri
animo operam dare possitis altiori illi artium doctrinarumque cultui, qui
humana cum divinis conjungens, supra 'terrena nos erigit, ad coelestia
evehit. Hoc est illud ‚ quo altior institutio tendit.

Uni vestrum e legis praescripto honorificum otium assignatum est. Et
quis illud otium majore jure sibi vindicare poterat, quam Tu ‚ Praestantis-


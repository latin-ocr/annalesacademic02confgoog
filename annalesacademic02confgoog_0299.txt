AUDITORES SPECTATISSIMI EXOPTATISSIMI!

Est hoc more maiorum institutum et diuturno usu sancitum , ut,
solemni oratione munere se exuat, quicumque nostrum res academicae
per annum moderatus sit et rexerit. Atque haec muneris extrema pars
haud uno nomine videtur esse quum gravissima tum gratissima , ut qua
occasionem nanciscamur non solum de omnibus academicis rebus disse-
rendi, quae nobis publica mentione, laude vel animadversione digna sunt
visa, sed etiam de argumento, ex ipsa nostra quam tradimus disciplina
desumpto, coram tam illustri corona verba faciendi.

Quod ideo magni arbitror esse momenti, quoniam vix ulla est ars vel
disciplina, quin falsae de eius vi et pretio opiniones vulgo obtineant.
Nulla autem facile excogitari potest tollendis praeiudicatis opinionibus
magis idonea opportunitas , quam quum de arte nostra coram viris iuve-
nibusque exculto ingenio ‚ at iisdem maximam partem in ea arte hospiti-
bus , es't exponendum.

Itaque ego. quoque laetus hancce libere et ingenue loquendi occasionem
arripueram orationemque composueram ‚ quam ex hoc suggestu pronuntiare
animo informaveram.

Sed accidit, quo consilium mutare coactus sum:

Altera enim harum solemnium orationum est pars , qua Academiae ,
quae anno recentissimo fuerunt, Fata referri solent. In* ea quoque parte
elaboraveram , sed succrevit scribenti in dies nova scribendi materies , ita
ut opere absoluto probe intelligerem , si unum et alterum proponerem ,
fore ut benevolentia vestra et patientia abuterer.


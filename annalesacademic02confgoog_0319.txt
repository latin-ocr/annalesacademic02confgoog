ORATIO. 2⁷

Gratulor tibi , ornatissime Knnrn! felicem honorificumque certaminis
eventum! Assecutus es honore et praemio , quod tibi trado , ut de successu
studiorum tuorum laetoque profectuum ‚ etiam futuro tempore , eventu
bene augurari et ipse possis et possint praeceptores tui ‚ amici et commi-
litones , quos non mediocrem laetitiae et iucunditatis fructum ex tua victo-
ria ferre vides, I , ornatissime Knnrn! fruere laeta hac victoria ‚ cuius
et olim meminisse te iuvet.

 

Non contigit tibi , Ornatissime mecn'rsl quamquam strenue et mascule
contendenti palmam arripere. Nec tamen Ordo nihil tribuere videri voluit
industriae et labori , quem in libellum tuum exarandum impendisti , itaque
nominis tui publica mentione promulgandum esse decrevit. Quod Ordo
de te honorificum dedit testimonium ‚ ex animi sententia tibi gratulor!
Prima sequentem honestum est in secundis subsistere. Fecisti iam
virium tuarum periculum ‚ coque ipso viam tibi parasti, ac prolusisti ad
praemium alio anno ferendum.

 

Vos denique , ornatissimi Iuvenes! Academiae nostrae cives· patriaeque
spes! laetus compello!

Est enim ‚ quo magnopere laeter atque gestiam animo meo , vos quum
intueor atque recordor , quales hoc anno vos praestiteritis. Dignos vos
ostendistis , qui, civium academicorum nomen meriti, libertate academica
fruamini.

Non possum quin memoria repetens , quomodo hocce anno , quo mihi
Academiae fasces erant commissi, vitam institueritis , et magnopere vos
probem et optima quaeque de vobis sperem. ⁶

Neque hancce meam , quam vobis impertior , laudem abiicite ut levem
futilemve. Scitote enim et persuasum vobis habetote ξ eundem , quem iam
publice vos praedicare insigniter iuvat, silentio non fuisse praetermissurum ‚

si vita vestra minus probanda mihi esset visa.
4*


ORATIO. 65

et alia multa aeque absurda ab hominibus indoctis inde deduci, nemo
mirabitur , qui quam difficilis sit horum librorum interpretatio , quantopere
praeiudicatae opiniones optimis etiam interpretibus fucum facere soleant ,
perspexerit. Atque ita quidem ipsius etiam S. Scripturas exemplo confir-
mari videmus tritum illud , nihil esse tam- utile , quin abusu noxium fieri
possit: attamen quod ex ea oriri possit damnum nihili· fere est, si cum
magna quam praestat utilitate comparatur ‚ et maximam partem evitabitur‚
si homines Christiani a pueris inde fuerint edocti, quasnam in revelanda
veritate leges sibi scripserit Deus ‚ et quid in revelationis , V. Foederis
libris consignatae , forma hominibus errori obnoxiis tribuendum sit.

Idem de Israelitarum historia monendum est= quae puerorum memoriae
iam mature inculcari solet. Fuere sane , qui hunc usum reprehenderent ‚
quique satius esse existimarent , pueros patriae historiam et geographiam
ediscere , quam ‘gentis Israeliticae fata et Palaestinae conditionem: qua de
re ita sentio , illud faciendum neque tamen propterea hoc omittendum esse.
Viderunt enim sagacissimi quique , e Veteris Testamenti libris historicis ad
ingenium puerile formandum , ad iustam rerum , quae nunc fiunt et antea
factae sunt , aestimationem , magnam percipi posse utilitatem. Hanc autem
exspectationem ne fallat eventus ‚ summa theologo practico cautio adhi-
benda est. Non sufficit enim pueros rerum, quae narrantur, suavitate
allicere: cui consilio alia etiam historia ‚ et melius fortasse , inservire pos·
sit3 verum penetrandum est in intimum rerum nexum, ut appareat qualis
sit, quae inter religiosam populi conditionem eiusque prosperitatem inter·
cedit, necessitudo, Qui hanc recte perspicere cupit , ne opinetur in rerum
superficie sibi esse subsistendum; experientia enim docuit, eos qui pri-
,moribus tantum labris Hebraicam gustassent historiam ‚ institutionis hinc
perceptae mox libenter fecisse iacturam ; qui vero interius in eam pene-
trassent , magis magisque ea fuisse delectatos et eo uberiores ex eius studio
collegisse fructus ‚ quo melius ipsius hominis in ea partes et rerum nexum ,
quem dicunt ‚ naturalem perspexissent. Neque postulamus ab homine pri-
vato ‚ ut ea ratione Hebraeorum colat historiam; a fundamentis vero , semel
a doctore positis ‚ pleraque nisi omnia hic pendent. Quapropter in eo
iustam rerum Israeliticarum aestimationem ‚ et quod illam praecedat necesse -

est, accuratum et criticum ipsorum fontium studium merito requirimus.
9


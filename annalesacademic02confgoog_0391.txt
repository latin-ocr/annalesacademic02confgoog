ORATIO. 99

Est etiam , quod de patriae conditione , quacum Academiae fata arctis-
simo iuncta sunt vinculo, magnopere laetemur3 nam , etsi hisce diebus
ingenti, eheu! aquarum effusione magnam accepit calamitatem , tamen
haud scio an ulla gens sit ab ortu solis ad hesperium cubile , quae de
felicitate nobiscum possit contendere. Faxit paterna Dei benevolentia , ut
hoc quoque anno eadem frui nobis contingat prosperitate , cessetque bel·
lum istud gravissimum , quod regnare in Europa vehementer dolemus,
verissime enim Poeta nullam bello esse salutem affirmavit.

Sed Academiam memorantes , vos praesertim mente complectimur , Viri .

amplissimi! quibus cura eius mandata est, nec non te , qui illis ab actis
es, Vir consultissime! Gaudemus , hoc anno academico e vestro quoque
collegio de vita discessisse neminem. Nam qui sub magistratu meo e vita
migravit, Iouaunns‘ Gsaannus Swnnnnucannnn , de munere suo iam de-
cesserat. Attamen et vos , et nos omnes tanti eum fecimus, ut ad memo-
riam eius recolendam celebrandamque sponte ducamur. Erat enim vir , qui
ingenii animique , quibus gaudebat, dotibus , alacritate , affabilitate , ama·-
-bilitate , modestia , candore , pietate magnum in modum se commendaret.
Gravissimo Curatoris munere functus est inde a die 26 m. Iulii a 1819
usque ad diem 11 m. Sept. a 1847 , atque adeo per octo et viginti an-
nos , diligen ter , strenue , religiose, nam et litteras , praesertim philosophiam

naturalem ipse amabat, et Academiae nostrae salus curae illi cordique erat. Ι

Decessit igitur de munere , quod gratissimum illi erat suavissimumque ,
*fere invitus3 sed senectute confectus , gravissimisque casibus domesticis
afflictus, quum sentiret, se non amplius rite fungi eo posse, ipsius roga-
tu , a Rege augustissimo honorifice dimissus est. Tandem de ipsa ..vitae
statione decessit: decessit autem aequo animo , omnem suam in Deo
Cnmsroque reponens fiduciam , abiitque ad illud divinum animorum con-
cilium coetumque , quo profecti iam erant et uxor , . femina pia gravissima·
que , et filius carissimus unicus , et gener, quem maximi faciebat, intime-
que diligebat, desideratissimus noster Ronannsms.

Sed ad te me converto, amplissime AB Hormus! quem regio decreto

ad vacuam nobilissimi Lrnmrm A Lunensem sedem occupandam designa-
13 ³*


48 1³. G. KRIEGER ORATIO.

nem omuino medicinae chirurgiaeque practicae conditionem ab institu-
tione clinica ‚ recte moderata ‚ pendere confidenter affirmo. Etenim in
hac quasi officina materies paratur et congeritur ‚ unde practicae medi-
cinae ct chirurgiae aedificium exstruatur3 in clinicis artis praecepta ‚
accurato examini subiecta , singulis casibus religiose adhibentur et adop—
tantur ; in clinicis futuro medico occasio est oblata laborantis conditio·-
nem accurata ea cura observandi , qua opus est ad morbum bene
dignoscendum in clinicis complurium inter se comparandorum casuum ‚
novorum remediorum , quae ars suppeditavit, experiendorum fit potestas; in
clinicis ‚ quod vix minoris est momenti, post mortem in morbi causam et
sedem licet inquirere. Clinica igitur institutio medicorum ut optima
magistra, ita artis nostrae est nutrix et conservatrix.

'Finem orationi impositurus fausta quaeque arti salutiferae , cui vitam
dicavi ‚ apprecor. Faxit Deus optimus maximus, ut nova via caute progredi
nostrates pergant ‚ ut eorum sagacitate ‚ indefessa vigilantia et industria ad
perfectionem in · dies chirurgia propius accedat. Integram tum servabimus
et augebimus gloriam , a nostris maioribus in hac quoque arte paratam3
insignis tum locus Neerlandicis chirurgis iuxta Germanos ‚ Franco-Gallos
et Anglicos merito concedetur.

 


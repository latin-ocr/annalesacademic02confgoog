158 ’. G. J.MULI)ER

Sed nondum expletus est hujus anni luctus. Dolorem vix mitigatum
‚ante paucos dies renovavit funesta mors unius Academiae nostrae Lecto-
rum , qui jam pridem languidum corpus trahens , succubuit, defletus ‚ eheu!
omnibus quotquot illum noverunt et dilexerunt. ·

Juvat sane palam eloqui ‚ in quo omnes scio me habiturum consentientes:
Te , desideratissime Runa! quotquot noverunt non potuerunt non diligere
et magni facere.

Tu abundabas iis animi dotibus , quas plerique aut numquam obtinent,

aut non nisi magno labore , post grave certamen multasque offensas , con·
sequuntur.
“ Comitas ‚ humanitas , benevolentia, fides , modestia tantae in te erant,
ut exemplar omnibus esses, Alienus ab inani gloria, quae tam saepe
mortales transversos agit, liber eras omni ambitione3 idque ipsum in causa
· fuit, cur ad contentiosam hanc et plenam ambitionis vitam minus aptus
habebare. ⁰

Eo aptior vero eoque maturior eras , ut speramus , ad altioris illud vitae
consortium, ubi verae virtuti sua praemia non desunt.

Accedebat his dotibus admirabilis scientiae copia, multiplex et varia
eruditio ‚ judicium acre et perspicax , mens veritatis amore flagrans,

Sed major erat tua modestia , excellentior tua virtus quam plerique
eorum , quibuscum a teneris vixisti, possent suspicari. Ego, qui per
triginta amplius annos talem te cognovi , qualis ab omnibus amicis
exstimaris , aperte dico: illos , quos nosse tuam indolem a teneris de-
cuerat , parum cognitam habuisse ditiorem illam ingenii venam , qua
unus in paucis natura praeditus eras! Et quod quis non cognovit,
quomodo amet? quod non amat ‚ quomodo curet et foveat? Hoc tu
expertus est ‚ cara anima! quod si te vivente toties dixi , quidni de
mortuo palam eloquar? '

Tuam mortem afflicta dolore luget vidua conjux; te orbi liberi , adultiores
aliquando facti ‚ moestis animis patrem desiderabunt; tuam memoriam nu-
merosi amici tristi silentio usque recolent. ’

Utinam tibi illucescat melior sors quam terra tibi dedit! utinam frui tibi

contingat pura illa veri bonique contemplatione , cuj us in vita avidus sem·
per fuisti!

 


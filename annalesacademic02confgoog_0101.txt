ORATIO. ⁶ 85

Itaque quanti intersit, Euangelii Ministrum ad munus suum bene instru-
ctum esse , nemini dubium esse potest. Nam hoc munus nonne summae
est gravitatis? Nonne mortalium spectat res gravissimas? Nonne hoc con·
silio institutum est, ut homines ad vitam vere Christianam perducantur,
atque ita a peccato eiusque miseria liberentur Deoque concilientur3 verbo:
ut genus humanum summa eaque aeterna beatitate impertiatur? O gravis-
simam Euangelii administrationem, qua id ipsum agitur, cuius causa Pater
Coelestis ne Filio quidem suo pepercit, et Hic ipse, quamquam imaginem
Dei ferens , se depressit servique imagine suscepta , obedientem se praestitit
usque ad mortem crucis: cuius causa laetitia est inter coelicolas , ubi vel
unum hominem resipiscentem contemplanturl O cogitationem ‚ qua erigitur ·
animus: hominem , ipsum ante· Dei oculos maculis non vacuum, vocari,
ut aliis dux existat ad vitam aeternam! Profecto , haud mirum, Paulum
Apostolum Munus Sacrum dixisse praestans opus ¹) , et gloriatum esse in-

Euangelii annuntiandi gratia sibi data ²)! Sed ubi summam huius muneris ,

gravitatem observamus , nec hoc mirari possumus , ne exempla quidem
deesse eorum , qui Munus Sacrum ‚ quamquam illud vehementer obire ,
cuperent , tamen nullo modo suscipere ausi sint. Valde quidem iis arri-
debat provincia mortalium animas servandi , unde perenne sibi sperarent
gaudium3 sed anxie retrocedebant simulatque animo volverent, se perversa
et negligenti eius administratione nonnullis perniciei auctores fieri posse.
Et quis inficiabitur, eos , qui Munus Sacrum perverse aut negligenter
gera-nt , ipsos facile auferre fructus , qui e recta Euangelii administratione
in Christi sectatores redundare queant? Quid quod ex huiusmodi agendi
ratione miseriae oriri possunt in aeternum deplorandae! Si ipse Euangelii
Minister vitae expers est vere Christianae , exemplo suo alios ad Christum
non alliciet3 verbis suis, quae factis non respondent, vix aliquid efficiet;
·imo forte ansam dabit, ut nonnulli , ad vitam eius se componentes eiusque
exemplo abutentes, in perniciem ruant. Si homines qui curae eius com-
missi sunt sibi relinquit3 si fideles non firmare , vacillantes non corrobo-
rare , errantes non reducere , afflictos non erigere , desperantibus animum

 

¹) 1 Tim. 111. 1.
²) Eph. 111. a.


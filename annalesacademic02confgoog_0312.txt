20 F. G. KRIEGER,

artem , nondum excogitatum est alterum systema , quo irrita facta sit opera ‚
quam in gravissima re posuerat vir in paucis strenuus et laboriosus.

Praeclaram vidimus et duraturam Smannnnnxn , orthographiae Neerlan-
dicae instauratoris , esse laudem. Nec tamen in constituendae linguae forma
· et tamquam resarcienda veste acquievit , sed in intimam eius officinam
pervenisse eiusque indolem se penitus perspexisse multis probavit scriptis ,
· quorum duplex imprimis erat finis. Ut enim demonstraret praestantiam ,
elegantiam , ubertatem sermonis nostri, qui et poetis et prosae scriptoribus
egregiam praeberet materiem , qua exprimant quid sensissent et cogitassent,
ita eiusdem integritatem et castitatem vindicavit ab eorum conaminibus , qui
barbaris vocibus et alienigenis dulcem maiorum sermonem inquinare et
adulterare nitebantur.

Qui tam accurate linguam noverat linguaeque historiam, eum par est
litterarum historiam haud minus habuisse in numerato, Compluribus sane
Smennnnnmus demonstravit doctissimis libris in hac quoque parte regnare
se et habitare , quum componeret litterarum patr-iarum synopsin historicam ,
quum indefessa industria eorum adesset conaminibus , qui antiquiora ser-
· monis Neerlandici monumenta ab oblivione vindicabant , quum primus
talium rerum studiosis ad recte cognoscendam saeculi decimi septimi litte-
rarum historiam viam muniret , quum ad intimae liuguae notitiae , sum-
mae ingenii elegantiae , proprieque eloquentiae facem Vonnnnn , Carsu
aliorumque multorum poetarum carmina illustraret et explicaret.

Ad duplex supra vidimus eum ‚ Academia instaurata , munus fuisse
'vocatum , scilicet ut et litteras patrias et patriae historiam studiosam iuven-
tutem doceret. Alteri officii parti quantopere par fuerit modo vidimus;
sed vix minus in historia tradenda eius fuit laus. Adsunt enim rerum
testimonia uberrima , eas quoque ingenii dotes , sine *quibus nemo potest
esse rerum scriptor , a benigna natura ei fuisse largiter impertitas. Ite ,
Auditores! admiramini viri ingenium atque sollertiam , sive legitis historiam
Neerlandicam quam scripsit inde ab initio Dynastiae Burgundicae , sive evol-
vitis librum quo civium armatorum res gestas describit, sive quaecumque
ferax eius et felix ingenium enixum est suo quodque loco et pretiosum et
elegans. Legite disertum WAenNAAnu elogium , ut videatis verum esse
quod de Srnesnnnnmo historico tulimus iudicium ‚ legite laconas Rava-


54 A. KUENEN

servare lubet, quod cum re , quam hic ago , coniunctissimum est. Scilicet
verissime mihi Ritschlius iudicare videtur, hac praesertim in re a
Schweglero aliisque fuisse peccatum, quod ea, quae Apostolo Paulo
cum reliquis communia essent ‚ prorsus neglexerint: ita enim fectum esse ‚
ut nec quomodo ex eedem fonte proficisci, neque quomodo unam Eccle-
siam formare potuerint Paulinismus et Iudaeo-christianismus ‚ toto scilicet
coelo a se invicem distantes , satis intelligeretur. Neque eidem assentiri
dubito ‚ ubi ad arctam necessitudinem , quae primi aevi Christianis cum
Veteri Foedere intercessit, primum attendere nos iubet. Quae qualis fuerit,
paucis explicandum est , quo melius quid mihi velim appareat.
Interrogati, qualem in hoc terrarum orbe vitam egerit divinus religionis ,
Christianae conditor, verbo respondere possimus , vitam eius perfectae hu-
manitatis exemplum referre: hoc igitur sensu totum humanum genus eum
tamquam suum sibi vindicat3 hinc fit, ut omnibus omnium aetatum homi-
nibus perfectam vivendi normam reliquisse dicendus sit. At„ vel sic aliter
fieri non potuit, quin et Ι es u ex Israelitica stirpe origo ‚ et tota eius
institutio et quod ei cum popularibus f uit commercium ‚ magnam in eum
efficacitatem exercuerint3 ita ut talis ‚ qualis historia teste fuit, inter Iudaeos
tantum exsistere potuerit. Quod quam verum sit, e tota eius apparet
doctrina , sive materiem eius spectes ‚ seu formam. Quemadmodum enim
libros Iudaeorum sacros agnoscit , ita M o s e n et prophetas de se ,fuisse
vaticinatos docet et lex Mosaica totius institutionis ei est quasi fundamen·
tum. Non enim venisse se testatur , ut solveret legem aut prophetas,
sed ut impleret: imo vero illud ipsum ‚ quod in eius institutione popularibus
novum erat atque inauditum ‚ gentium in regnum , quod conditurus erat,
introitus , e prophetarum scriptis licet hauriri non, potuerit , arcte tamen
cum iis cohaeret. Quae quum ita se habeant, neminem dubitaturum esse
arbitror, quin in Ie su doctrina exponenda , perpetuo Veteris Foederis ratio
habenda , imo ab hoc proficiscendum sit. Quod enim in cuiuscunque rei
valet cognitione ‚ ab ipsis initiis progrediendum esse , idem in I e s u insti-
tutionem omnino quadrat. Neque veremur ‚ ne istiusmodi investigatione
instituta, minuatur nostra erga eum reverentia, aut divina quae ipsi inest
praestantia minus appareat: neque enim credere et intellzyere merito sibi
invicem opponuntur , nec Ι e s u praecellens divin umque· ingenium accuratam

 

 


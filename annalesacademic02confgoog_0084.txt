68 A. KUENEN

merito postulantur. Ita sperare possum , fore ut aliquando tanto munere

- non omnino Vobis videar indignus. Haec felicitas ut mihi contingat, Deus

faxit O. M.! quem ego , ut Vos in patriae et Academiae salutem diu ser-
vet incolumes, enixe precor.

Nemo sane· mirabitur , vehementer mihi commoveri animum, quum Vos ο
alloquar, Viri Clarissimi l quos iam grato collegarum nomine salutare
mihi licet. Vos quum intueor , quorum eruditionem admirantur cuncti,
quos patria et haec Musarum sedes suos esse gloriantur , quos ipse paucos
ante hos menses buius Academiae alumnus suspiciebam. et reverebar ‚ me
talium virorum ordini adscriptum esse , ridiculum paene mihi videtur. Ve-
rum mentem erigit recordatio benevolentiae ‚ quam quum antea semper
erga me habueritis ‚ tum nuper illustri ostendistis documento ‚ quum sum-
mos in Philosophia Theoretica et Literis Humanioribus „honores Vestro con-
sensu in me · deferebatis. Quorum quidem beneficiorum memoria animo
meo numquam excidet; quemadmodum reverentiae , quam Vobis , mutato
quamvis nomine , debere me sentio , numquam defuturus sum. Vos autem
eamdem mihi in posterum servetis amicam voluntatem , quam hucusque
mihi habuistis!

Quod Vobis praesertim dictum esse volo, Clarissimi in Ordine Phi-
lologorum Antecessores, quibus non uno nomine obstrictum me sentio,
Meis laudibus licet non indigeatiS, qui Vestra taceam erga me merita Ρ
Vos optimos habui tum in Graecis et Latinis , tum in Orientalibus literis
praeceptores; Vos ab initio singulari me excepistis benevolentia; Vos animi

, mei ardorem alere ‚ ulterius properanti calcar addere non desiistis; Vestro

denique decreto honores ‚ quibus nuperrime ornatus sum , acceptos refem.
Atque haec quidem tanta sunt , ut -merita mea longe, superent: verum ne
in hominem ingratum beneficia Vestra contulisse videamini, quantum in
me est, efficere enitar. Ne autem ae'gre feratis ‚ quod , hac data opportu-
nitate , et me et studia mea Vobis commendem. Nemini enim magis
quam mihi persuasum esse potest, arctissimam theologiam inter et literas

. humanmres intercedere necessitudinem: neque theologo aliud facile optabi-

lius est, quam ut ex eorum ‚ qui principem inter philologos locum tenent ,
doctrinae thesauro petere sibi liceat. Hunc igitur ne mihi occludatis ‚ ne-
que ‚ quam plurimi faci0; amicitiam Vestram mihi denegetis!

 


w ’ A.KUENEN

ptoribus obtrudentes cogitandi ‚ sentiendi et scribendi rationem ‚ in eorum
mente explicanda turpiter labamur. Praeter ea enim , quae omnibus com-
munia sunt hominibus ‚ cogitandi principia, singulis peculiaria sunt non·
nulla , quae tantum accurata investigatione historica cognoscuntur: praeiu-
dicatae quasi opiniones ‚ sive eas universi unius aetatis homiues fovent , sive
pauci tantum. Hasce opiniones a pueritia inde animo imbiberunt ‚ ita ut
iis plane assuefacti sint non tantum ‚ sed etiam in dicendo et scribendo ab
iis proficiscantur, iisque quasi firmo et inconcusso fundamento ratiocinationes
superstruant. Quod quam verum sit, unusquisque agnoscet, qui in scri-
ptoribus aut aevo aut patria aliquantum ab ipso distantibus lectitandis ope-
ram suam collocavit. Iam istiusmodi opiniones in N. quoque Testamenti
scriptoribus agnoscere ‚ nullus dubito: qua in re neminem facile vestrum
a me dissentientem habebo , dummodo quid falsam inter et praeiudicatam
opinionem intersit, teneamus, Argumentorum q. d. e concessis frequentem
usum esse in N. Foederis libris in aperto est: horum autem pleraque omnia,
re accuratius perspecta , ad eiusmodi opiniones revocari possunt, quae aut
scriptoris , aut lectorum aut utrorumque animis infixae erant, quarumque
ergo cognitio ad probe intelligendam illius mentem prorsus sine dubio
requiritur. Undenam autem haec peti possit, nisi ex Hebraicae antiquitatis
studio ‚ equidem non video: cohaerent enim istiusmodi opiniones ‚ idque
quam arctissime , cum ipsorum scriptorum origine ‚ patria , institutione ‚
quae omnia Iudaica sunt. Quod ne 'quis ita dictum esse putet , AA. ,
quasi singulae primi aevi Christianis cum popularibus fuerint communes:
nihil sane falsius esset. Hoc enim est religionis Christianae proprium ‚ ut
qui Spiritu divino ‚ quem cum hominibus communicavit Ecclesiae conditor ,
duci se patiatur , verissime ab Apostolo dicatur καινὴ ’κτίσιςε dummodo
non novus ille homo veteri oppositus plane aut nullo cum eo vinculo
coniunctus fingatur. Quae igitur Iudaismo addicti fovebant placita ‚ ea ex
⁰ hominibus Christianis factis non statim radicitus evulsa sunt; alia nullam
passa sunt mutationem , alia ulterius exculta, alia denique purgata et emen·-¹
data sunt. Iam videte ‚ quantum ad haec illustranda conferat antiquitatis
· Hebraicae studium. Quae enim eadem manserunt, eorum in sacris Isra-
elitarum libris· fons adest3 similia porro cum similibus comparatione optime
illustrantur: Christiani ergo scriptores cum Iudaicis conferendi illique ex

 

 

 


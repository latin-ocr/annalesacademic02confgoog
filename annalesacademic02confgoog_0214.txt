198 Ι. A. C. ROVERS

esse velint: quemadmodum in aequalium, in amicorum, in sua ipsorum
vita sint, quae ipsos fugiant, ita in vita gentium et generis humani talia
haud deesse: acquiesci oportere in spectaculo suis saepe finibus circum-
scripto , sed iucundo tamen et gravi, quo iis sic fruendum sit , ut imagi-
nis , quae ante oculos ponatur , lineamenta atque formas , habitum et com-
mutationes hasque ipsas tum orientes tum crescentes tum alio declinantes
diligenter intueri conentur. Ardua, quae pulchra, A. A. Haec enim in·
tuendi diligentia quantam in doctissimo quoque postulat variarum mentis
virium sanitatem et ἐνέργειαν , quantam ipsius vitae intelligentiam quan-
tumque in primis veri amorem , ne complura eo maxime colore splendere
censeantur, qui votis consiliisve tuis maxime faveat! De 'l'hierryo , notis-
simo temporum Merovingicorum scriptore , hoc exstat iudicium: eius opere
similiter afficimur ac si iuvenis seculi undevicesimi ingenio excellens
cognitis omnibus de Francorum historia disquisitionibus , Galliam seculi sexti
peragret et in Itineris sui descriptione omnia , quae animo candido vidit
sensitque, oratione exprimat ι). Non igitur in alia tempora sic te recedere
oportet, iis ipsis ut vivere videaris , unde nihil quidquam probare discas ,
quod non ipsorum sit; sed ea te tam procul quam prope intueri, id· est,
conscium· eorum , quibus tua te ornavit et imbuit aetas, aliorum temporum
vitam adspicere oportet. Et haec quidem Historiologiae monita non tantum
prudentiae laude se commendant , verum aliquanto pluris sunt, quam illi
opinantur, quibus rerum gestarum , ut aiunt, cognitio necessarium videtur
aliarum doctrinarum subsidium. Sed Histoi-iologia non illarum , quae ipsius
indigent, auctoritate ancillae instar nititur: ipsa per se viget et, licet multis
utilissima doctrinis , hunc tamen respuit utilitatis titulum et honorem. Hoc·
si quis propter aureum illud cui bono improbat, cogitet velim, quantum
homo praestet doctrinis. Has Clar. De Candolle praeclare dicit regio ho-
nore colendas esse, ut se ipscoe praebeant generis humani ministras. Iam
vero hominem curat illa, quae longe alio quam vulgari illo sensu magistra.

 

ι) Havemann in Go'cc. Ans. 1842, St. 125, p. 1245. Scio, non prorsus eodem redire
iudicium Loebelli in (ἔνεμον von Toure und aeine Zeia , p. 21. Sed attuli illa verba non
tam scriptoris , in cuius praeclaro opere vitia animadvertas virtutibus vicina, laudandi cansa r
quam ut meam de ipsa re sententiam perspicuo explicarem.


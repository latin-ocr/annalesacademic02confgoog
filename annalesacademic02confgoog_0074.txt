,ὠ ἡ A.KUENRN

ad suum flectere et detorquere , sed penitus intelligere cupiunt, ut aequum
de eo ferant iudicium.

Sed iam diutius fortasse nos detinuit theologia historica. Fert quidem
ipsa rei natura , ut in hanc praecipue ex accurato antiquitatis Hebraicae
studio commodum redundet , verum alteri quoque theologiae parti, syste-
maticae , magnopere prodesse poterit. De dogmatica Christiana , quae
principem in ea sibi vindicat locum , uti etiam de ratione qua cum N. Testa-
mento aut libris Ecclesiae , cuius socii sumus ‚ symbolicis cohaeret, alii
aliter statuunt: quam quaestionem enucleare longum est et a proposito meo
alienum. Ad rem , quam nunc ago , discrimen animadvertere sufficiat ,
quod ‚ me quidem iudice ‚ inter N. Foederis theologiam intercedit et dog-
maticam Christianam. Illa enim , historice investiganda , semper et ubique
eadem est, quamvis non eadem semper per saeculorum decursum in the-
ologorum scholis facies eius exstitit3 haec vero et a dogmatici et ab aetatis,
qua vivit , ingenio pendet, illique perpetuo accommodanda est, ita ut vari-
etas ex ipsius natura necessario sequatur. Neque hoc tamen ita intelligan-
dum est , quasi haec singulorum arbitrio esset permissa , aut nullo cogna-
tionis vinculo cum illa coniuncta: N. Foederis libri normam nobis exhibent,
ad quam , quid sit Christianum, quid minus , diiudicandum est: cui igitur
examini singula Christianae dogmaticae systemata subiicienda sunt. Expe-
rientia autem docuit , nullum umquam exstitisse systematis conditorem ,
quin e ·N. Testamento ad placita sua probanda argumenta petierit3 cuius
rei caussa duplex statuenda est: altera , quod nullum in ipso N. Foedere
systema reperitur, sed ex elementis, hic illic in populari institutione di-
sparsis, condendum cst; altera, quod e singulis 1 esu et Apostolorum effatis
placita sua hauriebant, neque historicam et psychologi'cam interpretationem
’ magnopere curabant3 unde tandem factum est, ut ea interdum pro Chri·
stianis fuerint divendita, quae nullam sere cum iis haberent similitudinem.
Ad istos‘ scopulos nostra quoque aetate allidetur theologia, nisi quaenam
sit N. Foederis auctorum de variis religionis capitibus sententia, certo con·
stet. si autem verum est, quod probare conatus sum, eo perveniri nullo
modo posse, nisi per. accuratissimam Hebraicae antiquitatis cognitionem,
huius studium m dogmatico quoque Christiano summo iure requirimus.

 

 


ORATIO. 69

Singulorum autem Vestrum erga me merita nou commemorabo: verum
ut Te praetermittam, 01. Iuynbolll non sinit pietas. 'Palem enim Te
expertus sum et praeceptorem et amicum , ut , si quid in novo quod auspi-
cor munere mihi minus optatum sit, hoc sit, quod vinculum , quo hucus-
que fuimus iuncti, brevi nunc disruptum iri videatur. Sed minime vereor,
ne disrumpatur propterea amicitia quae nos iungit; quin potius eam in
posterum magis etiam , si fieri potest, firmatum iri et spero et confide.

Ad Vos me convert0, Viri' Clarissimi! in quos theologiam docendi
provincia delata est. Quaenam autem cogitatio animum meum prius subi-
ret, quam praeclarae Vestrae institutionis , quam in maximis vitae meae
commodis numerabo semper? Sed hanc meam nequeo praedicare felicita·
tem ‚ quin simul redeam in memoriam 01. van Oordt, qui Christianae
Ecclesiae et theologicae disciplinae , qui Vobis quoque haud ita diu ante
acerbissima morte ereptus est , cuius vero obitu equidem praeceptorem et
amicum non uno nomine celebrandum amisi. Illius quidem memoria nec
Vestro animo umquam excidet, neque ego pie hanc colere desinam. Quo
gravius vero detrimentum ex eius morte accepimus omnes , eo- magis lae·
tamur, tam cari capitis desiderium adventu 01. Niermeyer brevi suble-
vatum iri. Hunc potissimum ei successorem esse designatum , omnes gau·
dent, quibus vera doctrina curae est: neque exigua mihi laetandi caussa
est ‚ quod tali collega uti mihi concedetur. Quod autem de eo certissima
coniectura auguror, hoc de Vobis 01. Kist et Scholtenl affirmare nullus
dubito ε praeteritorum enim beneficiorum recordatio hodiernam coniunctionem
firmiorem simul et iucundiorem efficit. Etsi enim numquam illucescet
dies , quum me eorum ·quae Vobis debeo immemorem videatis ‚ propterea
me non opprimit ‘cogitatio , quod qui haud ita pridem discipulus Vester
fuerim ‚ idem nunc Vobis 'collega adiunger: novi enim, nil Vobis invitis ·
factum esse , quare magno potius gaudio afficior , quoties praeteriti tem-
poris repeto memoriam. Si enim eadem deinceps incedam via ‚ quam
Vos ipsi mihi ostendistis; si veritatis unice studio ductus, hanc ex ipsis
fontibus eruere et strenue vindicare enitar ; si libertatem ‚ quae in Chri sto
est , tueri quemadmodum Vobis sic mihi, Vestris instanti vestigiis ‚ ante
omnia propositum erit: eodem ergo tendent conamina nostra et optimam
de eorum successu spem fovere licet. At sentio , haud pauca mihi etiam-

 


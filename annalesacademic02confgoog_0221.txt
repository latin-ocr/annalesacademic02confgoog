ORATIO. ’ 205

alacritatem. Euangelium autem te saniora docuit et porro docebit, quo-
rum fructus ut et vita tua incredibiliter occupata et Academia nostra diutis— ·
sime capiat, in votis est ut nihil magis, ' ’

Nomen tuum quamquam nondum pronunciavi, cl. Ionckbloet , pronunciare
tamen non minus ,quam aliorum nomen hono‘ris causa potueram , si ex collega-
rum scriptis aut propria confirmare aut refutare aliena valde aptum videretur.
Tu enim doctissimorum librorum scriptor es , et Daventria. huc vocatus ad
literas Nederlandicas et historiam Patriae tradendas , hanc cathedram non
tantum Oratione salutasti, verum etiam opere ornasti ampliore, eruditionis
et perspicacitatis tuae teste locupletissimo, Macte hac virtute esto , collega
honoratissime. Cuncta tibi in vita tam domestica quam literata prospere
procedant, eaque Groningae floreas et apud omnes gratia et apud Acade-
miae cives auctoritate , tuis ut auspiciis haec gravissima doctrina in multo-
rum animis iustum sui patriaeque amorem suscitet.

Animadvertitis , optimi Iuvenes ‚ a praeceptoris causa causam vestram
non separari. Nam Academiae Rector collegis suis fausta quaeque
exoptans , probe‘ novit, quanta in felicitatis parte suae quisque disciplinae
fructus ponat. Quamquam , vos intuenti, alia etiam mihi in mentem ve-
niunt. Etenim progressus cogito , quos multi vestrum hoc anno in studiis
doctrinae fecerunt, eorumque in primis ex ordine vestro imago ante oculos
obversatur , quibus disquisitio publica non est industriae propositum , sed

opportunitas progressuum in rebus honestissimis probandorum. Ergo haud ¹

desunt nobis , unde alii discant, Academias nondum esse officinas , quibus
tirones brevissimo tempore ad artem suam cum compendio factitandam in·
struantur , sed almam matrem id adhuc agere , ut vos , eius alumni, prae-
paramini, qui aliquando Iuris vel Medicinae vel aliarum doctrinarum sci-
entia imbuti, et haec studia tueamini et rem publicam in gravissimis rebus
ornetis atque fulciatis , et hinc vobis tum honesta vitae subsidia tum laudes
comparetis meritis quaesitas. Ego quotiescumque de excellenti Academiae
cive cogito, toties mihi in eo videre videor eximiam ingenii animique ad
praeclara quaeque conspirationem. In artium et literarum studiis, in ami·
citiae deliciis, stultitiam adeo consiliis brevem miscens, ita inquirere omnia
cupit, ut τὸ καλόν sibi eripi haud patiatur. Illud praesertim tenens , pie·
tatem erga Deum fontem esse sapientiae , saluberrimis paullatim imbuitur


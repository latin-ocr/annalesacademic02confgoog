ORATIO. ⁶ 87

lumem reservatum iri. Verum haud ignoro , Vos a doctore Academico
postulare ‚ ut ad iuventutis commoda promovenda nullum negligat officium,
sibi demandatum. Sed declarare non vereor , mihi, quamvis virium mearum
tenuitatem persentiscam , sinceram saltem voluntatem non deesse munere .
meo religiose fungendi. Vobis omnibus gratias ago , quod praesentia Vestra
desideratissima hoc solemne ornare non recusastis. Quod etiam Tibi dictum
accipias, Vir Gravissima, Gevers van Endegeest! quem si clarum

 

hunc in locum ab Angustissimo Rege vocatum videmus , ut Curatoris nomine ·

Academiae praeesse inciperes , haud scio equidem utrum magis huic doctri·-
narum sedi, an Tibi gratulandum sit. Te autem , et Vos omnes, Viri
Illustrissimi, Deus Omnipotens benigne tueatur, diuque hunc laetissi-
mum curae Vestrae Vobis praebeat fructum , ut hanc Academiam magis
magisque florentem videatis.

Secundo loco ad Vos me converto, huius Academiae Professores,
Viri Clarissimi et Spectatissimil quos ab hac hora collegas appellare
mihi licebit. Quoties coronam Vestram inclytissimam oculis perlustro ,
tenuitatis meae cogitatione deprimor. Antea , quum huius Academiae eram
alumnus , Vestrum nonnulli iam Professoris munere fungebantur , eosque
hoc ipso in loco cum reverentia adspiciebam. Quod quum mecum reputo ,

. menti metus subrepit, ne inferior sim quam ut Vestrum in ordinem reci-

piar. At vero animum recreat recordatio Vestrae erga me benevolentiae ‚
quam tribus abhinc fere annis luculenter testificati estis , quum honorem
Doctoris Theolog‘iae in me conferretis. Et hoc mihi documento est,
quid mihi nunc de Vobis sperare possim. Vos. dubitare nolite , quin sin-
ceris meis in votis sit, ut Deus multos per annos Vos incolumes servet,
in salutem iuventutis Academicae et carissimae Patriae.

Vos autem inprimis compellandi estis, Viri Clarissimi, Facultatis
Theologicae Professores! quibuscum muneris ratione arctiore vinculo
coniunctus sum. Quid mirum , si dixero , me non nisi trepide hanc cathe-
dram adscendisse , ut Vestro in ordine locum capesseremi’ Etenim Vos
quum intueor , non minorem mihi provinciam demandatam esse sentio ,
quam viris , qui siderum instar in hac Academia splendent et Patriam
collustrant; tum vero merita mecum reputo Viri aestumatissimi I o an n i s
Frederici van Oordt, praematura morte literis et Ecclesiae erepti,

 

 


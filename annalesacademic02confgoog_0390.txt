98 Η. Ε. VINKE

Utinam hanc viam ingrediare , o carissima mihi patria Ecclesia! Utinam
omnes , qui vel ab orthodoxia , vel a liberalitate sua nomen habent , quae
vera sit fidei notio, intelligant, memoria teneant, in animis imprimant ,
vita sua factisque ostendant! Utinam omnes , qui Cnms'ro nomen dede-
runt, per omnem terrarum orbem , in id praesertim incumbant, ut ad quae-
stionem , quae omnium gravissima est: ιιτί με δεῖ ποιεῖν, ἵνα σωθῶ ¹⁵¹):”
rite respondere sciant, religionisque Christianae indolem moralem continue
sibi ante oculos ponant ¹⁶²). Tum lites omnes et contentiones in dies magis
evanescent, pristinusque in Christiana Ecclesia amor iterum vigebit. Altera
societas tum alteram docebit, et ad veri investigationem pietatisque studium
instigabit. Omnes , veritatem sectantes cum charitate , adolescemus ab omni
parte ‚ iuncti cum ec, qui Ecclesiae caput est ¹⁴⁵³⁵), Finem assequemur,
quem ipse monstravit, quum pro nobis precatus est, ut omnes in eo, eius-
que Patre unum simus ¹⁶⁴). De0‚ qui veritatis pacisque auctor est et fonS,
placebimus , ac probabiles Eius erimus administri. Regnum denique coe· ·
leste in dies magis amplificabitur , plenamque tandem de mundo, peccato
dedito , victoriam reportabit. Quod ut fiat , te Pater coelestis! enixe pre-
camur. Tu tumultuantes affectuum fluctus moderarere. Tu , discordiarum
ventis ac procellis compositis , serenum reducas coelum. Tu veram fidei
Christianae notionem in omnium animis imprimas , atque ipsam hanc fidem
in iis excites et alas ,- ut Te , Filiumque tuum sincero omnes corde colant,
ac mutuo amoris vinculo iuncti , toti in eo sint, ut regnum tuum , quod
veritatis pietatisque regnum est, stabiliant et amplificent'l‘ffi).

 

Veni ad alteram orationis meae partem , qua Academiae nostrae fata
enarrare me oportet.⁸

Academiam autem dicentes , sponte primum cogitamus Regem nostrum
augustissimum , artium ac disciplinarum fautorem, tum ceterarum, tum
nostrae Universitatis statorem ac vindicem: qui populum suum afflictum
consolando , eique opitulando nuperrime patriae Patrem se ostendit. Sal-
vum igitur eum esse cum tota eius domo valde gaudemus , pro beneficiis ,
⁴ in eum collatis , summas Deo gratias agentes , votaque sincera pro salute
eius nuncupantes.

 


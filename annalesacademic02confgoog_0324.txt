32 F. G. KRIEGER

correctam et emendatam esse. Qui vero artem medicam exercent , eorum
nonnullos haud raro quasi data opera negligere therapiam et pauci habere
videbis. Multi , qui scholae physiologicas asseclae appellari gloriantur , me-
dici officium , quatenus in thel-apia versatur , iure suo sibi videntur sper-
nere , neque desunt clinicorum medicorum exempla , a quibus anatomici status
diagnosi religiosissima opera navatur , summoque opere morbi sym ptuma-
tum explicationi physiologieae incumbitur , morbi curae vero sanationisque
obiter tantum atque veluti in transcursu fit mentio.

In chirurgiam , geminam germanamque artis medicae sororem , 'quae cum
illa quamquam arctissimo vinculo coniuncta , proprio tamen suo itinere
procedit , illae querimoniae ,. convicia illa non conferuntur. Illam enim iam
antiquitus et certe non plane immerito concessum est eximio hoc et duplici
prae medicina uti privilegio: quum diagnosis chirurgica solidioribus inni-
tatur fundamentis , tum multo maiore fruitur efficacium probatorumque
remediorum copia , quibus propulset imminentem mortem et labefactatam

valetudinem corroboret. Chirurgiam vero qui profitentur et exercent - ⁸

nec quisquam ‚ qui quidem animum in hanc rem attenderit, infitias ibit —· iis
non regnare videtur pathologia , sed una fere therapia curae cordique est.
Atque in aprico est our hoc ita se- habeat. Quod enim in chirurgia prin·
ceps locus therapiae conceditur „Qibuendum id est indoli morborum , quibus
mederi nititur ‚ quique magna pro parte eius sunt generis ut peculiari
prorsus auxilio indigeant. Sunt enim hi morbi, qui turbatis organismi
partium forma vel ratione (organisationem dicunt) nasci solent , quique
nisi mechanicis adhibitis remediis , h. e. nisi factis operationibus chirurgicis
sanguineis vel non sanguineis , omnino curari nequeunt. Itaque praeter ma-
teriem medicam proprie sic dictam haud exiguus remediorum numerus sub
'chirurgi est ditione , quorum et in una chirurgia est usus et ea est indoles ,
ut vitia, quibus tollendis inserviunt , saepenumero repente tamquam ex
improviso· tollant, imminentemque iamiam mortem prompto auxilio ilico
fugent. Quae cum ita sint, non est quod miremur iam antiquissimis tem·
poribus multos fuisse ‚ qui chirurgiae , cuius vis esset tam prompta , pulcra
et salutifera , strenuam et fervidam operam navarent et pro virili parte
elaborarent in excolenda promovendaque arte ‚ cuius ope tot laborantium
mitigantur dolores , laetitiaque oritur ex dolore.


ORATIO. ι 153

Collegae mei unanimi voce mihi testificati sunt , se laborum suorum fructu

. et studiosorum industria esse contentos.

In Academiae statu nulla facta est mutatio, Promissam legem de altiore
institutione ordinanda non impatienter exspectamus: persuasum enim nobis
est, etsi sint quae corrigi et emendari queant, tamen illud quo altior in-
stitutio cernitur , studium ‚ ardorem ‚ spiritum , vel quodcumque illud sit
quod animat , alit, auget, nulla lege posse parari. ,

Neque tamen omittendum est unum decretum a Rege factum , quam-
quam ad tempus , de quo magnopere laetamur. Aditus ad Academiam
non amplius cuilibet patet. Didicisse aliquid oportet, pervenisse ad ali·
quam ingenii et doctrinae maturitatem , qui Academiam intrare velit. Et
meritc. Quid enim? Si in honestarum matronarum circulum nemo ad-
mittitur nisi decenter vestitus et comptus; si in orchestram nullus recipitur,
nisi qui canere didicerit: in Musarum templum admitti incultum et agres-
tem, quis ferat? .

Gratia ergo habenda Regis Administro , qui Musarum sacra profanari
non sivit.

Et sane , si optandum est ut inter literarum artiumque cultores major
in dies exsistat studiorum et voluntatum concentus , necesse est, eos magis
etiam quam adhuc factum est , communi institutione praeparari atque for-
mari. Quodsi diutius Academiae janua promiscue omnibus fuisset aperta ‚
actum fuisset de liberalibus studiis , atque praecipuus doctrinae fructus
tanquam in herba fuisset oppressae.

Vobis autem , aestumatissimi Collegae „ qui spargendis veri honestique
seminibus omne vitae temp us impenditis ‚ Vobis ex animo gratulari me
juvat ob prosperam messem ‚ quae conatus vestros remuneratur. Quid
testimoniis opus est , ubi facta loquuntur P Nonne justis laetamini labo-
rum vestrorum praemiis? nonne plenae sunt auditoribus scholae? nonne
assidua discentium studia? nonne grato vos amore prosequuntur discipuli?
nonne civitas denique haec et provincia laetantur fructibus , qui ex vestra
institutione redundant?

At nulla lux sine umbra, nulla voluptas doloris expers.

Won'rnannnxms , Clarissimus vir ‚ etsi jam non amplius vitae et studio-
20

 


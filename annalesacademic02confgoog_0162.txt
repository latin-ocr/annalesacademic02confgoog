146 G. J.MULDER

Haec est causa, cur Universitatem longe anteponendam arbitramur spe-
cialibus artis doctrinaeve alicujus scholis, quippe quae , angustis circum-
scriptae finibus , numquam pleniores illas discendi copias offerre queant,
’ quas liberalis artium cultus et altior eruditio postulant.

Neerlandia gloriatur Universitatibus suis ‚ ‚quas si quis audaci manu
abolere conaretur ‚ nae, illum justa bonorum omnium indignatio insequeretur.
Atque utinam *hoc universis civibus ⁴esset persuasum ‚ instituta haec oin-
nium existimatione et amore digna esse ; ea ‚ si recte ordinata sint , fir-
missima esse publicae salutis ac prosperitatis fundamenta.

Nostris temporibus , quibus tam multi elaborant ut vetera evertant, nova
moliantur, Universitates tamen adhuc intactae permanserunt. Estne cur
hac de re laetemur? Id equidem* valde dubit0; non quod vetera destruenda
putem; non quod optem haec reipublicae praesidia tumultuantis multitudinis
impetu vel ambitiosorum demagogorum consiliis everti, eorumque in locum
popularium hominum arbitrio nova velut aedificia construi. Immo vero ,
agitato motibus popu10, ne optima quidem in civitate novari ac refingi
optandum censeo· .

Sed propterea non laetor ‚ quod intactus ille Academiarum status arguit,
his nostris temporibus in alia potius quam in alt-ioris doctrinae commoda
homin-um mentes esse intentaS, alia magis cordi esse hominibus quam haec
liberalium artium instituta ‚ quibus bene ordinata civitas nititur. Universi-
tates ab iia, qui foris sunt, parum curantur ; intactae quidem et quietae
manent, an vero praesentium rerum temporumque conditioni accommodatae
sint, parum quaeritur. ‚

Qui eas frequentant studiosi, plerique id agunt ut artem doctrinamve
aliquam addiscant, qua honorem ‚vel victum sibi aliquando parent; qui vero
limpidis scientiae fontibus sitim explere cupiant, pauci numerantur.

Non est profecto quod nostrae aetati, quae humamtatis cultu et erudi-
tionis laude tantopere gloriatur , hac de re gratulemur. Sed quum semel
res ita sit, et frustra nitatur qui fluminis cursum inhibere aut reflectere
velit, meliora vota in sequentia tempora reservemus.

Vos autem , Viri Amplissimi! non potestis non dulci gaudio affici , quoties
animadvertitis , Universitatem vestrae ,6111116 commendatam , quae ex lege
secundum in patria nostra tenet locum ‚ splendore et ubertate primae haud

 


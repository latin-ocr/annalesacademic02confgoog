οιιΑτιο. ’ 203

forte aliis studiorum adminiculis lautius prospici fertur ‚ ab horum censorum
urbanitate prorsus abesse ‚ non est quod affirmem.

Hortus Botanicus et Musea docentium studiis et institutionis diligentiae
inservire pergunt.

Haec de doctrinae in Academia nostra adminiculis , quibus amplificandis
quod aliquando multum profuturum esse speramus, Peculium Professor-um,
hoc anno eum in modum auctum est ‚ ut stipendium Academicum constitui
possit. Hoc stipendio si iuvenis ornatur qui studiis proficit nec moribus
deficit, habebit Clar. van Han ‚ ante hos undecim annos , non sane plau·
dentibus omnibus , peculii condendi auctor ‚ quod sua gaudeat cura et per-
severantia , neque eos aut Professores aut veteres Academiae alumnos aut
agri Groningani cives ‚ quorum splendidis donis et annua collatione pecu-
lium valde crevit ‚ suae poenitebit erga illud liberalitatis.

Sed venio ad graviora ‚ quorum nihil, ut par est, anteponitis huius
Academiae saluti. Salva haec est et viget, nondum tamen nullo a perfectione
abest intervallo; ‚sed hoc et ipsa pulchre novit et omnes norunt aequi
rerumque periti iudices , quorum sententiam non diligentissime· perpendere
tam turpe ipsi videretur quam haud ineptum iudicaret aliorum vocibus
illud opponere: αὐτὰρ ἐγὼν βασεῦμαι ἐμάν ὁδὸν.

Vehementer gaudemus ‚ hoc anno nullum nobis neque Curatorem morte
ereptum esse neque Doctorem Academicum , discipulorum neminem flore
aetatis occidisse. Academiae autem Apparitorum honestissimus van der
Tutus, ouius per tres et quinquaginta annos perspectae in variis muneribus
sunt fides et diligentia , vix ante de statione vitae decessit quam senio
confectus mortem sibi in -lucro deputare debuit.

Sed annum sine clade nostra exactum esse , eo lubentius memoro , quia
et aliis collegis valetudo minus commoda fuit et tu, Clar. van Deen ‚ gravi
conflictatus es morbo. Sed ex eo quum lente convalueras , summo ardore
ad Physiologiam tuarh rediisti3 et hodie animum pascis trium illorum iuve-
num virtute , quorum commentationes Quaestionis Medicas ‚ te in primis
auctore positae , gravitatem probant. ’

Utinam magistratus mei tempus non tantum sine clade nostra , sed
etiam sine luctu nostro fuisset! Verum vos ‚ Amplissime Wiohers' et Cla·

rissimi Muurling, Euschede, Numan et Mulder iis orbati estis sive
26 ¹*

 


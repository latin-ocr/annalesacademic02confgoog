ORATIO. 49

braica antiquitas illustretur. Quae autem in N. Τ. eo spectant, magna
cura colligenda sunt et cum aliis fontibus ‚ quantum fieri potest , compa-
randa. Qua in re ad paraphrases Chaldaicas antiquiores, Philonem
Alexandrinum, Flavium quoque Iosephum et Apocrypha et Rabbinica‚
quae hanc aetatem referunt, scripta provocare sufficiat. Illa enim unica
fere ‚ eaque cheul exilia admodum sunt subsidia , e quibus qualis fuerit
Iesu tempore gens Iudaica discamus. Attamen multa inde etiamnum
peti posse ad populi ingenium illustrandum, vel ex. unius Philonis‚scri-
ptis , quae iam magno cum fructu in usum fuere adhibita , luculenter patet
et norunt harum rerum periti omnes. Sed haec accuratius exponere nec
meum est, neque huius loci· nolo ergo diutius in antiquitatis Hebraicae
studii ratione exponenda versari3 ad alteram propero orationis partem, quae
· quid inde lucretur theologus Christianus, demonstrabit. Qua in re ut
ordine procedam, in usum meum converto tritam illam theologiae divisi·
onem in tres partes , historicam ‚ systematicam ‚ practicam ‚ quae , licet
non ab omnibus comprobata sit, nemini tamen magnopere displicebit.

II. In Theologia historica primum locum suo iure sibi vindicat N. Te-
stamenti interpretatio , quam tanti a nonnullis factam esse videmus , ut

universam ea contineri censerent theologiam3 :quod etsi nimium est ‚ rei ·

tamen momentum simul et gravitatem omnes agnoscunt. Interpretanda
enim sunt scripta ‚ quae maximam in totum orbem' Christianum exercent
efficacitatem , quae non nobis sed hominibus diu antea viventibus destinata ,
multa continent tum quidem clara et perspicua , nunc vero recondita et ·
abstrusa ; quae denique conscripta sunt dialecto iam dudum emortua et
cuius pauciora supersunt monumenta. Grammatica ergo verborum expli-
catio iam statim haud parva difficultate laborat: sermo enim Graecus , quo
usi sunt N. Testamenti scriptores ‚ adeo a pristina sinceritate degeneravit ,
ut qui Atticorum elegantiae assueti sunt, si forte in N. Τ. incidant, di-
ctionem cius Graecam esse vix concedant. Quod quomodo sit explican-
dum ‚ neminem latet: paucos enim si excipimus, libri isti ab iis conscripti
sunt hominibus ‚ qui usui linguae Hebraicae , seu potius Hebraeo-Arama-
icae, a pueris inde assuefacti, Graecum sermonem ex hominum quidem
Graece loquentium consuetudine ‚ attamen serius addidicerant. Duplex
’ 7


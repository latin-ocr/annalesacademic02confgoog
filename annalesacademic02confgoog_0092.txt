76 A. NIERMEYER

et animi dotes , gravissima quae explenda sunt officia 3· ideoque animo de-
’ ficior, metu oppressus ne ferendo tanto operi humeri sint impares, Nun-
quam equidem leve duxi pensum , quod mihi Theologo Ecclesiastico erat
commissum , at quis neget, Theologo Academico incumbere officia multo
graviora Ρ

Verum, Auditores, etsi omnia illa animum deprimunt, non tamen de-
sunt quibus animus erigatur. Ipsa Divina Providentia moderant-e novum
hoc mihi aperitur curriculum. Quidni ergo sollicitudines meas coniiciam
' in Eum, qui summo amore, summa sapientia res mortalium curat, quique
mihi hucusque auxilium suum nunquam negavit}> Quidni quoque confi-
dam , viros eximios , quibus collega adiunctus sum ‚ doctrina , experientia
et consiliis* suis tenuitati meae benigne subventuros esse? Et quibuscunque
tandem dotibus indigeam , quae Doctorem Academicum ornent oportet,
quidni et animum recipiam ‘³3¹ recordatione , non tantum Patefactionis Divi-
nae et Literarum' Sacrarum studium semper mihi curae et in deliciis fuisse,
sed me etiam per aliquot annos Munus gessisse Ecclesiasticumi’ Hoc enim
spero ut ad bene obeundum Munus meum Academicum aliquid conferre
possit. Quippe persuasissimum mih'i est ‚ primarium esse Theologiae Pro-
fessoris officium ‚ ut futuros Tbeologos 'minus ad viros , doctrina conspicuos ,
quam ad idoneos Euangelii Ministros informet, eosque doceat hoc maxime
consilio eruditionem et scientiam magni facere et summo studio appetere, -
ut fructus, inde percepti, in Ecclesiaq commodum redundent. Quam ob
causam firmiter mihi propositum est, hoc officium in institutione mea nun-
quam negligere..

Quod quum ita sit, non mirabimini, Auditores, si mihi gratum esse
dixero, institutioni meae eam etiam Theologiae committi partem, quae
vulgo vocatur Pastoralis, meque ‚ circumspicientem materiam orationis , qua
munus meum suspicarer, hinc eam repetiisse. Constitui enim hac hora
dicere de Theoloyiae Praeticae studio ‚ futuro Euanyelii Ministro pror-sue
necessario, Vos benevolas ut mihi aures praebeatis , Auditores humanis-
simi , etiam atque etiam rogo, .

Quoniam nomen Theoloyiae Pastor-alis vix aut ne vix quidem omnes
· Muneris Ecclesiastici partes comprehendit, nostris temporibus magis magis-


ORATIO. 197

glicarum scriptori , qui in domos introducit aequalium Caroli secundi, hu·
iusmodi excidisse verba: — equidem non recusabo , quo minus neglecta
mihi exprobretur Historiae dignitas , dummodo contingat, Anglos seculi
undevicesimi accurata donare vitae maiorum imagine ¹). — Quis enim·
‘ mentis compos exprobrabit? Aut quae est observantiae erga severam
doctrinam negligentia , modo , quorumcumque e vita illa mentio fit, neque
futilia haec sint et studium appareat ea sic in lucem veritatis proferendi,
ut ne in forma quidem ficti quid aut exornati accedat? Sed fortasse ‚ de
pristina ephemeridum , cauponarum viarumque conditione , de reditibus
publicis , de itinerum difficultatibus , de audacia praedonum , de nocturnis
tenebris quae narrantur, in Anglia sunt qui parum curent? Si tamen omnes
curarent: ai homines natalium splendore conspicui cogitarent, maiores suos
iis caruisse vitae commodis , quibus hodie ipsorum famuli fruuntur: si
liberi eorum tenerent, olim lauti patrimonii heredes vel equisonibus et sil-
vae custodibus usos esse magistris vel ex meliore diciplina in villam pa-
ternam reduces praecipuam operam navasse explorandis frumenti specimini-
bus , contrectandis porcis lupoque et pecori inter cerevisiae cantharos emendis:
si Ecclesiae ministri illorum meminissent, qui eo tempore ruri domesticis
nobilium sacris praepositi, in horum domo etiam cursoris publici munere
fungebantur , equos rhedarios pectebant et Armeniacae alligabant, coenae
autem tamdiu intererant , ut carne salsa et carotis vescerentur , bellaria ex
angulo cubiculi adspicientes indeque a patrefamilias arcessiti ad gratias
agendas pro coena omnibus praeterquam ipsis dubia ε· talia igitur horum·
que in aliis regionibus non omnino dissimilia si alii alia mente volverent,
haud scio an pauciores essent temporis acti praecones. Quod non dico ,
A. A. , seculi nostri amore abreptus; -— quamquam nos e Republica Pla-
tonis detrusos videri ad faecem Romuli, submoleste est cogitatio: - verum
hoc diligenter animadverti cupio , quanti facienda sit uberrima rerum sci· .
entia, ne in temporum comparatione nubem pro Iunone amplectamur. Illa
multum abest ut de omnibus temporibus aut iam praesto sit aut aeque

comparari posse videatur. Hinc Historiologia , quantumcumque ei prodest
aetas nostra , neque ipsa temeraria est et sui studiosos rogat, ne inepti

 

¹) Re Hector-y os Enqlmd by Th. Bab. Maesulay, V. 1, ch. 1, p. 3.

Ἀ


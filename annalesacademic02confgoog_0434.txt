142 Β. 'rna HAAR

dandum , aut nihil prorsus ad auream pacem et tranquillitatem revocandam
esset agendum et periclitandum. Immo vero multa esse ‚ quae animum
tristem consolentur atque ad laetitiam erigant, grato erga Deum animo
recordamur. Etiamsi haec nostra tempora (quod cupidius quam verius a
nonnullis factum) vix vel ne vix quidem Reformationis temporibus aequi- .
paranda censeamus ‚ et nunc tamen religionis ‚· veritatis amorem , qua nihil
sanetius et pretiosius sit habendum , in innumerorum animis experrectum
esse , ipsae illae lites ‚ quas dolemus , quas lugemus ‚ quarum nos taedet et
pudet, alta voce testantur. In tanto sententiarum divortio , in tot disso-
' na'ntibus rixantium verbis ‚ inter illos quoque , qui de quovis liberalioris in-
genii Theologo iniquius iudicent, subinde non agnoscere non possumus
testimonia et desideria mentis Deo Christoque dicatae ‚ quae in coeli inhiat
atque anhelat sanctitatem et beatitudinem. Et nunc bene multos - quidni
dicam plurimos —- reperiri Christi sectatores , uti Dei Christique ‚ ita fratrum,
uti veritatis ‚ ita pacis amantissimos ex animo gaudemus Cuncti denique,
quotquot melioris mentis atque indolis sunt — licet diversis partibus ,
sectis , nominibus addicti - licet, si fidei capita quaeras , toto coelo a se
invicem dissentire affirment , aut revera dissentiant - magis magisque
tamen in eo consentiunt, nullam esse fidem Deo acceptam ‚ nisi vita,
factis moribusque comprobatam. Quid ‚ quod etiam Pietismum cum fla·
grante doctrinae Ecclesiasticae tuendae studio haud minus flagrans vitae
excitandae vere Christianae studium arete coniunxisse , et ‚ in oppugnandis
et corrigendis omnis generis vitiis, in succurrendo lapsis et miseris , multisque
aliis nominibus egregie de societate Christiana meritum esse lubentur fatemur.

Quae cum ita sint, A. A! magna me tenet spes, fore ut haec nostra
aetas magis magisque perspiciat, vitam vere Christianam caput et prin·
ceps esse in religione; hoc quoque ipsius Iesu , optimi Servatoris , fuisse
consilium sublime et longe saluberrimum ‚ ut genus humanum ad virtu-
tem , amorem et sanctitatem informaretur. Et quidquid metuant et refor-
mident alii, hanc laetissimam spem nunquam mihi eripi atque ex animo
evelli patiar , ita fore , ut Deo moderante Christique auspiciis ex hac tnr-
bulentorum atque agitatorum temporum commotione novus ‚ idemque melior
enascatur rerum ordo ‚ quo humanum genus ad sanctitatem Deique simi·
litudinem propius accedat. ’


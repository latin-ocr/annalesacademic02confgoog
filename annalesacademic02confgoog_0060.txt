'u Α.ΚυΕΝΕΝ

aliarum quoque disciplinarum ambitum complecti eos posse arguunt, quin-
imo unam theologiam iam maiorem videri , quam ut hominis eam capiat
ingenium, quapropter nunc in una alterave eius particula operam unice
collocare inceperint,

Longe profecto a me abest, AA. , ut virorum praeclarorum, ad quorum
exemplum provocatur, merita aut contemnam aut detractem: attamen in
iudicio , quod attuli , desidero aequitatem, quae non tantum ad varium
hominum ingenium sed etiam ad disciplinae ‚ in qua excolenda desudave-
rint, ambitum non semper eumdem, et ,ad maiores, quibus nunc premi-
tur ‚ difficultates animum attendere nos iubet. Qui nunc in Theologia
vel mediocres fecerit progressus statim animadvertet, quantum ab ea, quae
proavorum tempore exstiterit , mutata sit. Quae enim antea aut philologis
aut philosophis permittebantur studia, ea iam ab ipsis theologis excoli
coepta sunt et adeo inseparabili nunc yinculo cum disciplina nostra cohae- ·
rere videntur, ut qui in illis plane sit hospeS, ne theologi quidem nomine
dignus iure habeatur. Praeterea eae disciplinae partes , quas antea quoque
colere consueverant theologi, et ambitu et difficultate adeo crevere , ut nisi
summa adhibita animi intentione in iis proficere non valeamuS, atque sic
etiam querelae de vitae humanae brevitate locus supersit. Exempla afferre
propterea supervacaneum est , quoniam singulae afferri possent disciplinae
theologicae partes: at inde simul patet, non adeo reprehendendos esse
theologoS, qui unam e tota disciplina sua sibi eligant partem, cui prae
ceteris operam navent et in qua vitae suae quasi tabernaculum collocent.
Iure quidem ab e0, qui quamcunque tandem profitetur scientiam, postula·
mus , ut in nulla eius parte plane hospes sit: ut in omnibus idem· valeat
postulare , ignorantiae est. Theologiae autem partes ‚ variae admodum et
diversae, , arctissimo vinculo inter se cohaerent, quippe quae omnes coluntur
hoc consilio, ut divina, cuius O hristus nobis auctor exstitit ‚ religio pe-
nitus intelligatur et hominibus rite commendetur: verum commune, quo
omnes iunguntur, vinculum, minime impedire censendum est, quominus
disciplinam in partes suas distribuamus3· quin potius quaevis inde et in
theologiam et vero in ipsam religionem redundatura esse commoda laeti
auguramur. Ut autem huic exspectationi eventus respondeat, duo prae-
sertim in theologo requiruntur: alterum, ne umquam consilii, quod tota


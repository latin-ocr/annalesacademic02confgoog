46 F. G. KRIEGER

quens remedii iam fieret usus ‚ scd prudentius eo uti censendum est chi-
rurgos experientia fuisse edoctos. Neque praetervidendum est non in
omnibus casibus, quibus mors inhalationem est secuta, eandem mortis fuisse
causam; nimia sanguinis iactura vita potest in discrimen vocari neque ullus
est chirurgorum adeo peritus , prudens et cautus, quin semel iterumve a
recta via aberret et vitium committat, quod semel commissum corrigi non
potest. Itaque dolendum esset, si tam praeclarum remedium tremebundi
seponeremus et despiceremus -—- neque umquam abiici aut sperni poterit
medicina ‚ cuius egregia vis atque utilitas sexcenties casibus ita est probata
et demonstrata, ut eam negligere summae foret dementiae.

Fieri potest, ut novae existant diversaeque doctorum de inhalatione aetherea
sententiae; inhalatione ipsa uti pergent, quamdiu laborantes instanter me·
dicum rogabunt remedium propellendo malo , quo mortem ipsam putant
esse mitiorem et magis tolerabilem.

Sed ruit hora et finem facere iubet orationi, licet uberrima supersit dis-
serendi materies. Quae iam praetermittenda sunt silentio ‚ praesertim quum
dicendi venia , quam mihi dedistis, abuti non liceat. Neque mihi erat in
propositis omnia deinceps enumerando recensere , quaecumque ars manu
curandi ceperit incrementa; qui hoc unum animo informaveram , ut princi-
palibus demonstratis novis auxiliis ‚ quo nostrae aetatis chirurgia se ipsam
donaverit, eius adumbrarem imaginem et indolem ostenderem.

Restat una quaestio eaque e gravissimis ‚ neque detrecto ad eam respon-
dere. An etiam nostra patria horum chirurgiae progressuum partem ali-
quam iure sibi vindicat inque ea praestitum est aliquid , quod ad artem
doctrinamque chirurgicam excolendam et promovendam facere possit P In-
iustum ferre iudicium et de merita chirurgorum inter nostrates degentium
laude detrahere mihi viderer ‚ nisi concederem eorum quoque cura et i'n-
dustria aliquantum artem promotam fuisse. Neque desunt rerum testimo-
nia! Legite, quaeso , observationes ‚ quas diariis medicis nostris inserendas
curaverunt, perlustrate relationes clinicas , recolite animo quodcumque de
chirurgia in patria· nostra publici iuris est factum ‚ neque cunctanter, scio ‚
meam am plectemini sententiam ‚ affirmantis chirurgos Neerlandioos doctrinae
a maioribus traditae neque spretores esse neque male tenaces ‚ quum om-
nium , quaecumque in arte nostra novata sunt, inventa et emendata, nihil


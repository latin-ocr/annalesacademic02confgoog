ORATIO. 1⁷7

sui notitiam adspirare atque ad conscientiam sui pervenire? Critica omnino
est aetatis nostrae ratio , severumque iudicium in semet ipsa exercet. ‘
Universum igitur societatum , quae e natura hominis , qualis nobis ex
singulorum populorum vita atque variis vitae iurisque necessitudinibus
apparet, sponte redundaverunt, conditionem , tanquam perpetuae commen-
tationis meditationisque materiem sibi sumere debent iureconsulti. Hoc
⁹ enim studio nunc continetur divinarum illa humanarumque rerum notitia ‚
in qua iurisprudentiam versari olim existimarunt eius antistites: cui officio
praestantissimi viri its satisfecerunt ut arctissimam atque inimitabilem fere
scientiae artisque in iis coniunctionem ne omnium quidem saeculorum pos-
teritas satis admirari posse videatur. Attamen non in solo iure civili cau-
sisve forensibus munus iureconsulti consistit: quamquam sine scemata
tum hominum , tum societatis , tum rerum de quibus agendum est cogni-
tione , nec recte de iure respondebit neque ad ius excolendum aliquid
conferre poterit. Enimvero longe plura et maiora in patria quoque nostra
ab eo postulantur ‚ hoc ipso tempore quo haec disputo. Multa enim inde
a proximis annis apud nos mutata sunt in imperii ordinatione rerum-
que civilium procuratione. Qua in re procul dubio suas partes egerunt
haud pauci, qui in omni civitate solent esse novarum rerum cupidi , ut‘
aliorum regnum vel dignitatis honorisque sedem occuparent, summa imis
miscerent. Fateor , diversissimo proposito , sed tamen multi boni cives
adducti sunt in eam opinionem ut putarent ad rempublicam administran-
dam vocandos esse qui commoda 'eius atque emolumenta melius perspice-
rent stque procurarent quam qui eam adhuc gessissent. Itaque aut ego
vehementer fallor ‚ aut nisi seriam et severam operam dent iis doctrinis ,
quae ad vitam socialem cognoscendam legibusque et institutis emendandam
pertinent, eum locum non sustinebunt iureconsulti quem in civitatis,
regionum ‚ urbium pagorumque regimine ubivis fere post* imminutam
civilem clericorum auctoritatem obtinuerunt. Quotannis enim leges rogantur
de gravissimis civitatis commodis , saepe de iis e quibus populi salus magns
ex parte pendet= imo , ne hominis quidem aetas sufficiet ad supplenda
omnia quae lex de imperio anni ermocccgtnvnr legislatoris curae reliquit.
Hae autem leges aliaeque multae quas recensere fere infinitum est ‚ modo
ad ea attendamus quae qnotidie desiderantur , inutiles sunt et plerumque


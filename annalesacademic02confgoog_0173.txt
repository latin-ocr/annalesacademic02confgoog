ORATIO. 157

Academia vero ademtum sibi luget fautorem , patronum , vindicem , cujus
desiderio tanquam gravi vulnere saucia diu moerebit.

Semper viri memoria nobis in honore erit. Vivet ejus nomen in animis
nostris et· exemplum stimulabit, ut imposito nobis officio fideliter et strenue
fungamur. Si dolemus orbatos nos esse virtutis ejus lumine , orbatos
doctrinae thesauris unde nobis large suppeditabat, orbatos dulci familiari-
tate qua collegio nostro junctus erat, dolorem hunc solabitur cogitatio:
quidquid a Deo factum , bene factum!

O caducam et fragilem rerum humanarum sortem , quae quotidie nostrae
nos mortalitatis admonet! Si vitae lux ideo potissimum jucunda et laeta-
bilis est, quod homines mutuo amore jungit et copulat, nonne eadem
amara e't luctuosa , quae junctos divellit, quidquid tibi‘ carum est adimit,
donec ipse hinc arcessaris , ut amicos et carissima pignora in perpetuum
relinquas Ρ ΒοῑΑΔιωεισε in meliores sedes abiit, quo nos serius ocius
sequemur. Sit illi bene! ”

Ad vacuam defuncti sedem occupandam decreto Regio vocatus est
Burmannus ‘rna HAAR , quem delatam sibi provinciam suscepisse laetamur.

Tibi, amicissime Donnaasr, si valetudo intacta fuit, animus tamen gravi
dolore sauciatus est. Profecto ex omnibus , quae homini optanda sunt,
nihil dulcius , nihil optabilius caritate matris. Haec tenera pectora amore
imbuit, qui mortalibus ad optima quaeque dux est ; haec molles animos
voce et exemplo fingit et format et ad altiora erigit; hinc ducimus salubrem
illum succum ‚ qui vires alit et recreat et ad quidvis agendum fortes et
alacres nos reddit. Amori enim nihil arduum; amor sperat omnia, vincit
omma.

Tibi acerbum vulnus inflixit ' dolor ob mortem matris nuper tibi ademtae.
Sed quamquam ademta tibi , non tamen periit. Quod bonum est non
moritur3 nedum optimum , quod mortalibus datum est, periret! Vivit tibi
mater et tamdiu vivet , dum virtutis scintillae ‚ quas in animo tuo' fovit, ‚
non extinguentur. '

Confide animo et perge alacriter incumbere in eam disciplinam , in qua
primas obtines!


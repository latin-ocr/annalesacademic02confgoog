ORATIO. 33

Nec frustra in ea vires ingeniumque exercuerant3 iam mature enim gra-
vissima remedia therapeutica cognita adhibitaque fuisse , artis nostrae
salutiferae docemur historia. Dum in medicina nova in dies systemata prop ul-
lulabant , chirurgia, novarum rerum, quas unumquodque saeculum protru-
debat mox perituras aliisque locum cessurae, minime cupida , munita sua
via secura tranquillaque procedebat. Itaque sensim sensimque conditum , ex-
structum exornatumque est chirurgiae firmum solidumque aedificium , cuius
fundamenta iacta sunt temporibus , quorum caligo historiae face vix pre-
pellitur. Nulla omnino fuit aetas, quantumvis praeterea f uit rudis, quin ea
chirurgiae practicae studium aliquatenus saltem promotum, doctrinaque
chirurgica unam alteramve novam observationem fuerit lucrata; quae nova
inventa quum merae empiriae erant fructus, tum arcte cum aliarum disci·
plinarum, physicae v. c. anatomiaeque progressibus cohaerebant, quibus
chirurgi ad suam artem amplificandam emendandamque gnaviter utebantur.
De hisce experientiae ingeniosaeque et religiosae indagationis fructibus
tempus ipsum iustum tulit iudicium; aliis pepercit eaque immutata ad
nostram usque aetatem servavit, alios absorvillavit novisque et iis melioribus
inventis locum cedere coegit. Nobis vero, quibus maiorum experimentis
tamquam pretioso nobis credito thesauro licet uti, ingens patet campus,
in quo exspatiemur, ingens tradita est materia, ἰιί qua expolienda, augen-

da, disponenda vires exercere liceat. Nec intervertit, vel temere dissipavit ·

nostri aevi chirurgia pignus a maioribus sibi creditum, sed pie servavit at-
que auxit prudenter curando et utendo, Convenit hoc inter omnes , quibus
cognitum est, in qua iam conditione chirurgia practica versetur. Nec
latere potest , quicumque auxilia, quorum ope chirurgia nostri temporis
nititur, gloriatur et gaudet, contulerit cum iis , quorum usus superiorum
saeculorum chirurgis erat concessuS, nulla umquam tempestate chirurgiam
practicam tanta et tam gravia cepisse incrementa, quanta ipsa ea aetate ,
qua nobis vivere contigit. Atque est hoc argumentum , de quo coram vo-
bis verba facere mecum constitueram; dicam ergo de propressibus quos
Chiruryia practica nostra aetate fecit ; de quo argumento quae disputatu-
rus sum attentis quaeso et benevolis auribus accipite!

Itaque primum omnium statuendum mihi erit cuiusnam generis pro-

fectus fuerint , quos nostra aetate chirurgia practica fecerat. E'stne accitis
5


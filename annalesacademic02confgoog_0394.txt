102 ι H. E. VINKE

plinae tuae operam navandi , et Studiosorum commoda· provehendi. Te in·
tuenti, Patris tui imago continue mihi ante oculos versatur , cui quantum
debeam , in oratione mea inaugurali palam testatus sum ι57). Οοηεθηεῐ
Deus vitam tuam‘, quae ut et disciplinae tuae , et Academiae nostrae
magno sit emolumento sincere ab Illo optamus.

Sed maior etiam felicitas contigit tibi, Cl. Gaonncwoun! quippe qui
non per quinque tantum lustra munere tuo functus sis, scd ad calcem
usque , a lege positam , spatium decurreris , iamque septuagenarius et de·
creto regio honorifice dimissus sis, et iure tuo docendi munus deponas.
Functus autem eo es diligenter, strenue, religiose. Ante oculos semper
habuisti finem , cui destinati essent discipuli, tuae curae commissi; quam
ob causam ita eos instituere studuisti, ut, adhibitis aliis dialectis Orienta-
libus , Hebraeas praesertim litteras et antiquitatem callerent, V. F. libros
bene intelligerent, eademque, qua ipse plenus ee, fide, divinis oraculis
habenda ‚ imbuerentur, sine qua ss. Antistites verba facere ex pectore ad
populum Christianum non possint. Conscientia bene actae vitae gaudens,
otio tuo honestissimo laeto fruare animo , sitque tibi Codex ille, quem

’ diurna nocturnaque 'manu versas, tum in reliquae vitae tempore, tum in

ipsa morte fons consolationis gaudiique uberrimus.

Novistis, 'AA.! quam vehementer rursus nostram urserit civitatem tristis-
simus iste morbus , quem adpropinquantem magna cum sollicitudine vide-
' bamus. Novistis, quot carissima capita cuiuscunque ordinis , loci, aetatis
abstulerit, alterum post alterum in cava busta trahens. Pepercerat autem

- adhuc Professorum ordini. Iam vero invadit capitalis ille hostis in nostrum

quoque VAN Rnns , Collegam coniunctissimum. Quo audito, afflicti et per·
turbati, summo, premimur angore ad unum omnes. Confiuimus ad domum
eius continue. Medicos eius fidelissimos ‚ quid sentiant de morbi vi, sus·
penso animo interrogamus, Prudenter quidem illi, ut solent, at ita tamen
respondent, ut vitae periculum adesse intelligamus, Annuit autem votis
nostris precibusque paterna Dei benevolentia. Ecce adest Vir desideratissi-
mus, plane confirmatus , pristina gaudens valetudine. Quod cum viden,
summo ego afficior gaudio , Collega coniunctissime! qui eo iam tempore,
quo una in hac Academia versabamur, permagni te feci. Sed quid de me


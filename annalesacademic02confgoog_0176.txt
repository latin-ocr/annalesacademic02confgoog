 

160 G. J.MUL1)ER

sime Summanus-l cujus septuagenaria vita series laborum et vigiliarum
. fuit. 'I'u apis instar flores ubicumque obvios delibans ‚ mella collegisti,
. non tibi ad fruendum reservata ‚ sed in alveos congesta ‚ unde quam plu-
rimi fructum ex iis capere possent.

Sed industria tua major fuit benignitas, 'I'u praestitisti te orborum pa-
trem , viduarum patronum , moerentium consolatorem. Inter tot autem
tantasque curas et labores assidue medicinae arti operans , innumeros
homines ope tua juvisti, tantamque adeptus es famam et existimationem ,
ut inter principes patriae nostrae medicos nomen Tuum eluceat.

Denique ‚ quasi tot tantaque merita non sufficerent, cumulus iis accessit
Academica tua institutio, ·E tua schola plurimi prodierunt germani Ae-
sculapii filii, qui magistrum suum aemulati urbes et vicos circumeunt ut
laborantibus levamen ‚ periclitantibus salutem afferant.

Utinam possem , venerande senex! sic te laudare , ut animus meus
gestit, atque coronam tibi nectere meritis tuis dignam! Sed nec tua mo-
destia nec mei mores me sinunt Te palam efferre iis laudibus , quibus
omnes tacite virtutes tuas honorant.

Praestabilior vero omni laude est grati animi sensus ‚ quem non possum
non palam tibi testari. Profiteor me unum e discipulis tuis , unum ex
eorum numero ‚ qui si quid boni vel fecerint vel in posterum facturi sint ,
id non minima pro parte tibi se debere agnoscunt. Nullum igitur dul-
cius mihi esse potest officium, quam Tibi, qui senex juvenili adhuc pulcri
bonique ardore cales , sincero animo gratulari ‚ et omnium nomine , qui te
, patrono et magistro usi sunt , precari , ut Deus senectutem tuam beet
tuaque in alios promerita large remuneretur-l

Tranquillus fruare otio tibi concesso ‚ ut senectus , tibi sit portus in
quo requiescas ab aerumnis et aegritudinibus , quibus vita tua fuit obsessa.
Quot , eheu! acerba fata , quot frustratae spes ‚ quot anxiae sollicitudines
animum tuum afflixerunt! Tantis vero malis Tu fortiter restitisti, fretus
nimirum altiore illo praesidio , ,in quo optimus quisque omnem rerum sua-
rum spem habet repositam. Hoc praesidio fultus vivis et vales et inter
nos versaris ‚ egentibus op'em , moerentibus solatium ‚ periclitantibus auxi-

lium afferens
Placida sit tua senectus ‚ velut serena vespera post ardentem solis aes-

 

 

 


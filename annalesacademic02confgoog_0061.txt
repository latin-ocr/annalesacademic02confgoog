ORATIO. 45

spectat disciplina ‚ immemor sit; alterum ‚ ut, quae varias inter theologiae
partes intercedit, probe perspectam habeat necessitudinem.

Haec mecum reputans ‚ AA. ‚ quum mihi ‚ Regis Augustissimi decreto
ad extraordinariam theologiae professionem vocato ‚ coram vobis dicendum
esset ‚ in argumento quod tractarem eligendo non diu haesitavi. Abstru-
sam enim et reconditam disputandi materiem enucleare , si vel meum
fuisset, a consilio ‚ quod mihi nunc spectandum erat, alienum esse existi-
mabam. Nec vereor , ne in vestram incurram reprehensionem , si, missa
omni doctrinae ostentatione , et studii hucusque theologiae impensi, et viae ,
quam posthac ingressurus sum ‚ rationem reddam. Dicam ergo d e accu-

· rato antiquitatis Hebraicae studim theoloye Christiano ma-

ynopere commendando,

Qua in re ita versabor , ut primum quale sit istud studium breviter ex·
ponam , dein quid inde in universam theologiam commodi redundet , de-
monstrandi faciam periculum. Vos autem , ut , ea qua e'stis aequitate , in
audiendo‘benigni , in iudicando mites sitis , etiam atque etiam rogo.

I. Antiquitatis vocabulum eam vulgo designat disciplinam , quae unice
in populi alicuius institutis describendis versatur ‚ quaeque igitur ab historia
probe est distinguenda. Quem loquendi usum propterea deserere non du-
bitavi ‚ quoniam nullum aliud mihi suppetebat vocabulum , quo ea omnia
comprehenderentur , quae populi conditionem , alio tempore aliam ‚ quum
externam tum internam ‚ spectarent. Antiquitatis ergo Hebraicae studium,
quale equidem volo , populi Israelitici ‚ a quo inde tempore exstitit, usque
ad alteram Hierosolymorum eversionem ‚ complectitur historiam , instituta
sacra ‚ politica ‚ civilia ‚ indolem quum universam tum praesertim religio·
sam , mores , vitam domesticam. Quae omnia e genuinis petenda esse fon·
tibus, sponte patet: quapropter primo loco in censum venit linguae He-
braicae studium , quod ad Veteris Testamenti libros intelligendos et inter-
pretandos viam nobis munit. Unum idemque esse illud ‚ sive a philologo
agatur ‚ sive a theologo ‚ res ipsa loquitur: adhibita cauta dialectorum affi-
nium comparatione ‚ utrique in interpretando sequendae sunt grammaticae
leges3 illi aeque atque huic cavendum est ab eorum temeritate ‚ qui talem
sibi fingant linguam , qualis numquam in hominum ore vivere potuerit ;


ORATIO. 199

vitae est , quodque omnium maxime exoptat, huiusmodi est, ut ex generis
humani contemplatione intelligatur , quaenam per gentium et seculorum
cursum facta sit ad humanitatem progressi03 unde , quem cultus gradum
nos ipsi teneamus , quid aetati nostrae desit quareque illud desit, perspicue
efficiatur. Dicunt sapientes , cognitionem sui ad vires intendendas stimu-
lare. Itaque , hac parata , non desperandum fore ut, missis iis , quae a
tergo sunt , in ea constantius prospiciatur , quae sunt a fronte , si forte
collineari possit.

Finem orationis cogitanti , velut frenos mihi iniici sentio. Agnosco eos ,
qui a Philosophia Historiae summa omnia exspectant, et eos , quibus con·
templationem Historiae ad religionem Christianam revocare placet. Neutri ,
se silentio praetermissis , orationis cursum confici existimant, utrique , plu·
rimum dissentientes, consentiunt in vestra, A. A. , patientia tentanda.

Nostis de sententia multorum ‚ qui Philosophiam Historiae celebrarunt,
enitendum esse , ut ex gentium rebus ratio perspiciatur certae illius legis ‚'
qua mens, in Historia non minus quam in mundo conspicua ‚ res humanas
gubernet. Quomodo haec sententia in Hegelii schola diligentius exposita
sit , ibique finita concientia sui tollatur et absoluta cogitandi vis regere tum
singulorum tum generis humani vitam censeatur , nunc tradere non licet.
Verum illud nobis animadvertendum est , iudicibus nonnullis eorum , qui
Hegelii decretis explicandis et corrigendis delectantur , inde non modo prae·
teritorum intelligentiam pendere , sed futurorum etiam non suspicionem
sed scientiam oriri. Perspicitis , hic non spectari arctam illam temporum
necessitudinem ex rerum hominumque natura ortam ‚ quam pulcherrimis
declares Wyttenbachii verbis: n praesens aetas parturit futuram: causae
rerum ‚ quae aliquando fient, iam magna ex parte nunc adsunt, coeunt
paulatim , donec ultima quamvis exigua accedente , numerus· mensuraque
earum expletur, et effectus in lucem proditur ¹).” Sed qnid spectetur ,
Cuvierii in alia doctrina exemplo declaratur. Acer ille et diligens naturae
investigator sic et leges perspexit fabricationis animalium et eas , quae
necessario una adsint, formas tenuit, ut ex paucis ossium fragmentis ani·

 

¹) Vita Ruhnk. in wyttenb. opusc. Τ. l, p. 527.

 

